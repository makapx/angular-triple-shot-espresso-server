---
id: '01'
title: "Cannella, anice e chiodi di carofano in quel dì di Stoccolma"
date: "2025-01-24"
tags: ['caffe', 'autunno']
categories: ['caffe']
---

Se vi trovate al Centralplan a Stoccolma nel periodo invernale dovete assolutamente passare da Starbcuks e provare il **Pumpkin Spice Latte**. Ok sì, per alcuni tutto questo hype per le spezie è ingiustificato e dato solo dai trend di TikTok ed Instagram ma se fate parte di quelle poche persone che ancora nutrono un certo amore per la vita e la cannella accantonate i pregiudizi e superate lo sguardo scocciato del barista che prima di voi ha già servito 130 turisti che parlavano un inglese pure più biascicante del vostro con la stessa bevanda e andate a chiedere questo nettare degli dei.
<br /><br />
Ottimo anche in versione versione latte d'avena - che per inciso trovate dovunque in Svezia - ideale se siete vegani, intolleranti al lattosio o semplicemente avete capito che tra tutti i latti vegetali quello d'avena è l'unico che valga la pena di essere bevuto - a meno che non siate abbastanza ricchi da comprarvi quello di nocciola. In questo caso dovrete rinunciare alla panna perchè nonostante la Svezia sia il paese più mungitura-di-avena-friendly ancora le caffetterie non offrono spesso panna vegetale fresca.
<br /><br />
I prezzi, come per tutte le sedi della nota caffetteria, sono da svenarsi, quindi a meno che non vogliate dormire nelle brandine degli ostelli in 5 per il resto del viaggio a causa della scarsità di fondi ve ne consiglio un approvigionamento moderato, che poi diciamocelo, come italiani ogni volta che prendiamo un caffè al costo superiore di 2 euro la nostra vita si accorcia di un anno, però fidatevi, **un due o tre anni i meno vi conviene perderli in questo caso**.

